Un modello statistico per prevedere il peso dei neonati


Svolgi i punti uno alla volta e produci un documento di testo word, pdf, HTML o markdown in cui, per ogni punto, posso visualizzarne il codice (anche a blocchi), l’output di R e il tuo commento, spiegando ciò che hai fatto e il ragionamento.
Puoi consegnare anche il file.R per sicurezza, ma non deve essere obbligatorio da leggere per me per capire cosa hai fatto.
NOTA BENE: questo non è un progetto di programmazione, ma di statistica, e mi aspetto di leggere commenti e considerazioni statistiche per i vari passaggi e risultati!

Progetto:
Per questo studio medico si analizzano i dati raccolti da 3 ospedali, riguardanti 2500 neonati.
In particolare si sono rilevate le seguenti variabili:
-età della madre
-numero di gravidanze sostenute
-Madre fumatrice (0=NO, SI=1)
-N° di settimane di gestazione
-peso in grammi del neonato
-Lunghezza in mm del neonato
-Diametro in mm del cranio del neonato
-Tipo di parto: Naturale o Cesareo
-Ospedale: 1, 2, 3
-Sesso del neonato: M o F
Si vuole scoprire se è possibile prevedere il peso del neonato alla nascita date tutte le altre variabili.
In particolare, si vuole studiare una relazione con le variabili della madre, per capire se queste hanno o meno un effetto significativo, come ad esempio l’effetto potenzialmente dannoso del fumo (nascite premature?). Si usano anche lunghezza e diametro del cranio del neonato perché si possono stimare già dalle ecografie, ma in generale potrebbero anche fungere da variabili di controllo).
Puoi seguire i punti che ti scrivo io come traccia e svolgerli uno alla volta, commentando ovviamente i risultati.
Importa il dataset “neonati.csv” e controlla che sia stato letto correttamente dal software
Descrivi il dataset, la sua composizione, il tipo di variabili e l’obbiettivo dello studio
Indaga le variabili effettuando una breve analisi descrittiva, utilizzando indici e strumenti grafici che conosci
Saggia l’ipotesi che la media del peso e della lunghezza di questo campione di neonati siano significativamente uguali a quelle della popolazione
Per le stesse variabili, o per altre per le quali ha senso farlo, verifica differenze significative tra i due sessi
Si vocifera che in alcuni ospedali si facciano più parti cesarei, sai verificare questa ipotesi?


Analisi multidimensionale:
Ricordati qual è l’obbiettivo dello studio e indaga le relazioni a due a due, soprattutto con la variabile risposta
Crea un modello di regressione lineare multipla con tutte le variabili e commenta i coefficienti e il risultato ottenuto
Cerca il modello “migliore”, utilizzando tutti i criteri di selezione che conosci e spiegali.
Si potrebbero considerare interazioni o effetti non lineari?
Effettua una diagnostica approfondita dei residui del modello e di potenziali valori influenti. Se ne trovi prova a verificare la loro effettiva influenza
Quanto ti sembra buono il modello per fare previsioni?
Fai la tua migliore previsione per il peso di una neonata, considerato che la madre è alla terza gravidanza e partorirà alla 39esima settimana. Niente misure dall’ecografia.
Cerca di creare qualche rappresentazione grafica che aiuti a visualizzare il modello. Se è il caso semplifica quest’ultimo!
Altre considerazioni e analisi fuori dagli schemi sono assolutamente ben accette!

Se hai problemi usa il manuale integrato di R utilizzando la funzione “help(nomefunzione)” oppure “?nomefunzione”, per capire come usare tutti i vari argomenti… e non dimenticarti che Google è tuo amico, anzi, è pieno di amici!
Non c’è alcun limite imposto per l’utilizzo di R e la fantasia! Se sei uno smanettone come me, divertiti a cercare pacchetti e funzioni che possano agevolarti il lavoro.
 Se non sei un principiante della programmazione, sbizzarrisciti pure! 



